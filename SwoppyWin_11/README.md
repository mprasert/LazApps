# SwoppyWin 1.1 - for Win64

เกมจิกซอว์สลับภาพ

<image src="swoppywin.png">

### วิธีการใช้งาน

1. SwoppyWin เกมจิกซอว์สลับภาพ เล่นง่ายๆเพียงแค่คลิกแล้วย้ายภาพสลับไปมาให้ภาพทั้งหมด แสดงออกมาเป็นภาพใหญ่ที่สมบูรณ์
2. เมื่อเริ่มต้นโปรแกรมจะปรากฏหน้าต่างสำหรับเล่นเกมขึ้นมา ดังภาพที่ 1 ซึ่งภาพที่จะใช้เล่นเกม ทางโปรแกรมจัดไว้ให้คือ ภาพวิหารวัดสุทัศน์ เสาชิงช้า (เป็นภาพที่ผู้เขียนถ่ายไว้เมื่อนานมาแล้ว) แต่ผู้เล่นสามารถเปลี่ยนเป็นตามที่ต้องการได้ โดยคลิกที่ปุ่ม Change Image จะแสดงหน้าต่างใหม่สำหรับเลือกไฟล์ภาพ
3. เมื่อเลือกภาพแล้วขั้นตอนต่อมา คือ เลือกว่าจะเล่นเกมในรูปแบบใด โดยมีให้เลือก 3 แบบ คือ จากง่ายไปยาก จำนวนจิกซอว์ 16 ชิ้น (4X4) , 36 ชิ้น (6X6) , 64 ชิ้น (8X8) เลือกโดยใช้เมาส์คลิกที่ช่องตามต้องการ
4. จากนั้นก็เริ่มต้นเล่นเกมด้วยการคลิกปุ่ม New Game ก็จะมีการสลับภาพใหญ่ให้เป็นภาพย่อย เช่นถ้าเลือกแบบ 4X4 (แสดงตามภาพที่ 2) , เลือกแบบ 6X6 (แสดงตามภาพที่ 3)
5. การเล่นเกมก็ใช้เมาส์เลื่อนไปที่ภาพย่อย  แล้วคลิก (กดเมาส์ปุ่มซ้ายแล้วปล่อย) ภาพย่อยนั้นก็จะถูกคีบขึ้นมา เมื่อเลื่อนเมาส์ภาพที่ถูกคีบก็จะเลื่อนตามไปด้วย ถ้าต้องการจะวางภาพลงในช่องย่อยไหน ก็คลิกเมาส์ที่ช่องย่อยนั้น ภาพที่ถูกคีบอยู่นั้นก็จะถูกหย่อนลงไปแทน ส่วนภาพที่ถูกแทนที่ก็จะสลับไปวางอยู่ที่ช่องย่อยของภาพที่ถูกคีบ
6. ในขณะเล่นเกมอยู่นั้น ก็จะมีการจับเวลา และนับจำนวนครั้งที่สลับภาพ 
7. เมื่อทำการสลับภาพไปมาจนกระทั่งภาพย่อยทั้งหมด รวมกันออกมาเป็นภาพใหญ่ที่สมบูรณ์ เกมก็จะขบลงทันที
8. ยังมีปุ่มคำสั่ง Reset เอาไว้สำหรับยกเลิกการเล่นเกม 
9. และปุ่ม About สำหรับแสดง ข้อกำหนดการใช้โปรแกรม และ ลิขสิทธิ์ของเกม
